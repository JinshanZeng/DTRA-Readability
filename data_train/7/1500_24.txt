文章之妙，语快令人舞，语悲令人泣，语南令人冷，语怜令人惜，语慎令人密，语怒令人按剑，语激令人投笔，语高令人入云，语低令人下石。
律已宜带秋气，处世宜带春气。
傲骨不可无，傲心不可有。
无傲骨则近于鄙夫，有傲心不得为君子。痛可忍而痒不可忍；苦可耐而酸不可耐。
凡事不宜刻，若读书则不可不刻；凡事不宜贪，若买书则不可不贪；凡事不宜痴，若行善则不可不痴。
花不可见其落，月不可见其沉，美人不可见其天。
种花须见其开，待月须见其满，著书须见其成，美人须见其畅适，方有实际，否则皆为虚设。
胸中小不平，可以酒消之；世间大不平，非剑不能消也。
玩月之法，皎洁则宜仰观，朦胧则宜俯视。
善读书者，无之而非书。
山水亦书也，棋酒亦书也，花月亦书也。
善游山水者，无之而非山水。
书史亦山水也，诗酒亦山水也，花月亦山水也。
貌有丑而可观者，有虽不丑而不足观者；文有不通而可爱者，有虽通而极可厌者。此未易与浅人道也。
樱桃以红胜，金柑以黄胜，梅子以翠胜，葡萄以紫胜，此果之艳于花者也。
银杏之黄，乌柏之红，古柏之苍，篦竿之绿，此叶之艳于花者也。
雨生绿萌，风生绿情，露生绿精。