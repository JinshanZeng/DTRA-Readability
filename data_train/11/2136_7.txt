自课（二月十八日）
曾子曰： “士不可以不弘毅：任重而道远。仁以为己任，不亦重乎？死而后已，不亦远乎？”
此何等气象，何等魄力！
任重道远，不可不早为之计：第一，须有健全之身体；第二，须有不挠不屈之精神；第三，须有博大高深之学问。
日月逝矣，三者一无所成，何以对日月？何以对吾身？
吾近来省察工夫全在消极一方面，未有积极工夫。
今为积极之进行
次序曰：第一，卫生。每日七时起。
每夜十一时必就寝。
晨起做体操半时。
第二，进德。
表里一致————不自欺。
言行一致————不欺人。
对已与接物一致————怨。
今昔一致————恒。
第三，勤学。
每日至少读六时之书。
读书以哲学为中坚，而以政治、宗教、文学、科学辅焉。
主客既明，轻重自别。
毋反客为主，须擒贼擒王。
读书随手作记。
国立大学之重要（二月二十日）
与英文教师亚丹先生谈，先生问：“中国有大学乎？”余无以对也。
又问：“京师大学何如？”余以所闻对。
先生曰：“如中国欲保全固有之文明而创造新文明，非有国家的大学不可。一国之大学，乃一国文学思想之中心，无之则所谓新文学新知识皆无所附丽。国之先务，莫大于是。”
余告以近来所主张国立大学之方针（见《非留学篇》）。
先生亟许之，以为报国之义务莫急于此矣。
先生又言，如中国真能有一完美之大学，则被将以所藏英国古今剧本数千册相赠。
先生以十五年之力收藏此集，年所费不下五百金。
余许以尽力提倡，并预为吾梦想中之大学谢其高谊。
先生又言：“办大学最先在筹款，得款后乃可择师。能罗致世界最大学者，则大学可以数年之间闻于国中，传诸海外矣。康南耳之兴也，白博士亲至英伦聘戈德温·史密斯，当日第一史家也；又聘詹姆斯·洛威尔，当日文学泰斗也。得此数人，而学者来归矣。芝加哥大学之兴也，煤油大王洛氏捐巨金为助，于是增教师之修金，正教师岁得七千五百金。七千五百金在当日为莫大储脯，故能得国内外专门学者为教师。芝加哥之兴勃焉，职是故也。”
先生此言与郑莱君所谈甚相合。
吾他日能生见中国有一国家的大学可比此邦之哈佛，英国之康桥、牛津，德之柏林，法之巴黎，吾死瞑目矣。
嗟夫！世安可容无大学之四百万方里四万万人口之大国乎！世安可容无大学之国乎！
（二月廿一日）
国无海军，不足耻也；国无陆军，不足耻也！
国无大学，无公共藏书楼，无博物院，无美术馆，乃可耻耳。
我国人其洗此耻哉！
海外学于之救国运动（三月一日）
自中日最近交涉之起，吾国学子纷纷建议。
余无能逐诸少年之后，作骇人之壮语，但能斥驳一二不堪入耳之舆论，为“执笔报国”之计，如斯而已矣。
此间学子开特别会，议进行方法，余以事不能结会，乃留一束云：吾辈远去祖国，爱莫能助，纷扰无益于实际，徒乱求学之心。
电函交驰，何神国难？
不如以镇静处之。
交会长读之。
读时，会中人皆争嗤之以鼻。
即明达如叔永，亦私语云：“胡适之的不争主义又来了！ ”
及选举干事，秉农山起言：“今日须选举实行家，不可举哲学家。”
盖为我而发也。司徒尧君告我如此。
致张亦农书（三月三日）
足下以无用责政府，不知若令足下作外交长官又何以处之？
战耶？国家之事，病根深矣，非一朝一夕之故，亦非一言两语所能尽。
今日大患，在于学子不肯深思远虑，平日一无所预备。
及外患之来，始惊扰无措，或发急电，或作长函，或痛哭而陈词，或慷慨而自杀，徒乱心绪，何补实际？
至于责人无已，尤非忠恕之道。
吾辈远去祖国，爱莫能助，当以镇静处之，庶不失大国国民风度耳。
塔虎脱演说（三月三日）
美国前总统塔虎脱氏受大学之召来此演说，余往听之，到者三千人，后至者不得隙地，快快而去，可谓盛矣。
塔氏极肥硕，演说声音洪而沉重，不似罗斯福之叫嚣也。
塔时时失声而笑，听者和之，每致哄堂。
塔氏笑时，腮肉颤动，人谓之“塔虎脱之笑"。
所说题为《Signs of the Times》（当代之病状），有警策处。
惟其“守旧主义”扑人而来，不可掩也。
言：“尝见从冢中一碣，有铭曰：吾本不病，而欲更健，故服药石，遂至于此。”
讥今之急进派维新党也。
余忆一九一二年大选举时各政党多于电车上登选举广告，余一一读之，各党皆自张其所揭橥，独共和党之告白日：繁荣————我们现在已有了：为什么要更动呢？
与此碑铭如出一口。
偶念及此，不禁失笑。
理想中之藏书楼（三月八日）
吾归国后，每至一地，必提倡一公共藏书楼。
在里则将建绩溪阅书社，在外则将建皖南藏书楼、安徽藏书楼。
然后推而广之，乃提倡一中华民国国立藏书楼，以比英之大英博物馆，法之国家图书馆，美之国会图书馆，亦报国之一端也。
梦想与理想（三月八日）
梦想作大事业，人或笑之，以为无益。其实不然。
天下多少事业，皆起于一二人之梦想。
今日大患，在于无梦想之人耳。
尝谓欧人长处在敢于理想。
其理想所凝集，往往托诸“乌托邦”，柏拉图之（《理想国》），倍根之（《新大西岛》），穆尔之（《乌托邦》），圣阿格司丁（《上帝之城》），康德之（《论万物之终结》）及其（《太平论》），皆乌托邦也。
乌托邦者，理想中之至治之国，虽不能至，心向往焉。
今日科学之昌明，有远过倍根梦想中之《郅治国》者，三百年间事耳。
今日之民主政体虽不能如康德所期，然有非柏拉图二千四百年前所能梦及者矣。
七十年前（1842），诗人邓耐生有诗云：吾曾探究未来，凭眼极力远跳，望见世界之远景，望见将会出现之种种奇迹；看到空中贸易不断，玄妙之航队穿性往来，驾紫色暮霞之飞行者纷降落，携带昂贵之货品；听到天上充满呐喊声，交战各国之舰队在蓝天中央断杀，降下一阵可怖之露水；同时，在遍及全世界之和煦南风奏响之频飒声中，在雷电之轰鸣声中，各民族之军旗勇往直前；直到鸣金收兵，直到战旗息偃，息偃在全人类之议会里，在全世界之联邦里。
在当时句句皆梦想也。
而七十年来，前数句皆成真境，独末二语未验耳。
然吾人又安知其果不能见诸实际乎？
天下无不可为之事，无不可见诸实际之理想。电信也，电车也，汽机也，无线电也，空中飞行也，海底战斗也，皆数十年前梦想所不及者也今都成实事矣。理想家念此可以兴矣。
吾国先秦诸子皆有乌托邦：老子、庄子、列子皆悬想一郅治之国；孔子之小康大同，尤为卓绝古今。
汉儒以还，思想滞塞，无敢作乌托邦之想者，而一国之思想遂以不进。
吾之以乌托邦之多寡，卜思想之盛衰，有以也夫！
火车中小儿（四月廿五日）
火车中余座前有妇人携儿可二三岁，睁睁望余，似甚亲余。
余与之语，其母谓余目：“儿仪能斯拉夫语，不能作英语也。”
然儿与余戏若素相识，余行馆中无食物可喊之，因剪纸为作飞鸟以贻之。
立异（四月甘七日）
有人谓我大病，在于好立异以为高。
其然？岂其然乎？
所谓立异者何欤？
不苟同于流俗，不随波逐流，不人云亦云。
非吾心所谓是，虽斧斤在颈，不谓之是。行吾心所安，虽举世非之而不顾。————此立异者也。
吾窃有慕焉，而未能几及也。
下焉者自视不同流俗，或不屑同于流俗，而必强为高奇之行，骇俗之言，以自表异；及其临大节，当大事，则颓乎无以异于乡原也。
————此吾友CW所谓“有意为狂”者也。
吾将何所择乎？
吾所言行，果无愧于此人之言乎？
东西人士迎拒新思想之不同（五月八日）
偶语韦女士吾国士夫不拒新思想，因举《天演论》为证。
达尔文《物种由来》之出世也，西方之守旧者争驳击之，历半世纪而未衰。
及其东来，乃风靡吾国，无有拒力。廿年来， “天择”“竞存”诸名词乃成口头禅语。
女士曰：“此亦未必为中国士夫之长处。西方人士不肯人云亦云，而必经几许试验证据辩难，而后成为定论。东方人士习于崇奉宗匠之言，苟其动听，便成圭泉。西方之不轻受新思想也，未必是其短处；东方之轻受之也，未必是其长处也。”
此甚中肯。今之昌言“物竞天择”者，有几人能真知进化论之科学的根据耶？